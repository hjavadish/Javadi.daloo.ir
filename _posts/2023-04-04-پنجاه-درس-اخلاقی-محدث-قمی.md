---
layout: post
title: پنجاه درس اخلاقی از محدث قمی
tags: معرفی-کتاب محدث-قمی
categories: عمومی
---
کتاب پنجاه درس اخلاقی نوشته محدث قمی، کتاب خوش خوان، جالب، مفید و ارزشمندی است. سرشار از نصایح و پندهایی برای زندگی در مواردی از این دست:  
در خوف و ترس و در رجاء و امیدواری، درغیرت و حمیت. در نکوهش شتابزدگی و عجله. در نکوهش غضب و بسیاری باره های دیگر. هر موضوع را با آیه یا حدیث  یا شعر آراسته و محکم کرده. متن گیرا و ساده ای دارد. بخشی که برای من جالبتر و تاثیر گزار بود *نکوهش آرزوهای دور و دراز* بود. به ویژه این بند.  

... پیوسته هر شغلی که تمام می شود، شغل دیگر پیدا میشود. و هر روز امروز و فردا می کند که ناگهان بانگ برآید خواجه مرد واین بیچاره غافل است از اینکه، آنکه او را وعده ی فردا دهد، فردا هم با اوست و فراغت از خیالات و شغل های دنیا حاصل نخواهد شد.
و فارغ کسی است که یکباره دست از آنها بردارد 

> پس کسی که سن او به حدود چهل سالگی رسید دیگر فکر دنیا کردن او از فریب شیطان است، چون ایام لذت و کامرانی گذشت و روزگار نشاط و شادمانی سرآمد و هر روز عضوی از اعضای او کوچ می کند و بیچاره از آن غافل و در فکر باطل است.

یا ابناء اربعین ذرع قددنی حصاده (سفینه البحار ج 2 ص 257)  
ای کسانی که به چهل سال رسیده اید، وقت درو رسیده است.
...

و علاج طول  امل یاد مرگ است، چه خیال مردن آدمی را از دنیا دلگیر و دل را از دنیا سیر می سازد.

